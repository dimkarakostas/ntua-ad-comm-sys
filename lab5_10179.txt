Εργαστηριακή άσκηση 5
Καρακώστας Δημήτριος
ΑΜ: 03110179


1. Παρατηρούμε στις κορυφές μία διαφορά 6dB. Απολογαριθμόντας, συνεπάγεται ότι το ύψος των κορυφών για
το σήμα που διαμορφώθηκε στο πεδίο του χρόνου είναι τετραπλάσιο εκείνων που προέκυψαν με φιλτράρισμα του DSB σήματος.
Επειδή η pwelch αναπαριστά ισχύ, συμπεραίνουμε ότι το ύψος του μετασχηματισμού Fourier με την πρώτη μέθοδο είναι
διπλάσιο από ό,τι με το φιλτράρισμα του SSB σήματος. Πράγματι κατά την DSB διαμόρφωση πραγματοποιείται στο πεδίο του
χρόνου πολλαπλασιασμός του σήματος πληροφορίας  με φέρον c(t)=Ac*cos(2*pi*Fc*t). Αυτό στο πεδίο της συνχότητας
συνεπάγεται συνέλιξη του M(f) με κρουστικές μετατοπισμένες στις συχνότητες Fc και -Fc, με πλάτος Αc/2. Μετά το
φιλτράρισμα παραμένει η μία από τις δύο πλευρικές του Μ(f) με πλάτος όμως, όπως επαληθεύεται και από τα γραφήματα,
μισό του αρχικού. Αντίθετα, το διαμορφωμένο στο πεδίο του χρόνου σήμα αποτελεί υπερθεση του αρχικού σήματος επί
συνημίτονο και του κατά Hilbert μετασχηματισμένου επί ημίτονο και έτσι τελικά στο πεδίο της συχνότητας το ύψος
προκύπτει ίσο με αυτό του M(f).

2. Τα σήματα δεν προκύπτουν ίδια. Όπως εξηγήθηκε και πριν, η διαμόρφωση με φιλτράρισμα του DSB σήματος
συνεπάγεται υποδιπλασιασμό του πλάτους του Fourier μετασχηματισμού του σήματος πληροφορίας. Κατά την
αποδιαμόρφωση συντελείται εκ νέου πολλαπλασιασμός με το φέρον c(t)=Ac*cos(2*pi*Fc*t). Έτσι, στο πεδίο της
συχνότητας, έχουμε πάλι συνέλιξη με κρουστικές ύψους Αc/2. Τελικά o μετασχηματισμός Fourier αποτελείται από το
αρχικό βαθυπερατό σήμα Μ(f), πολλαπλασιασμένο κατά ένα συντελεστή Ac^2/4, και φασματικές συνιστώσες στις συχνότητες 
2Fc και -2Fc, που τελικά θα αποκοπούν από το βαθυπερατό φίλτρο. Εν προκειμένω Ac=sqrt(2), άρα το αποδιαμορφωμένο
σήμα θα έχει μετασχηματισμό Fourier (1/2)*M(f). Ο υποδιπλασιασμός αυτός αντιπκατοπτρίζεται και στο πεδίο του χρόνου.
Η διόρθωση συντελείται χρησιμοποιώντας φέρον με πλάτος Ac=2, τόσο για τη διαμόρφωση όσο και για την αποδιαμόρφωση.

3. Οι παρακάτω παρατηρήσεις πραγματοποιήθηκαν στην διαμόρφωση με μετασχηματισμό Hilbert για Ac=1. Το σήμα 
αποτελείται από 3 συνημίτονα με πλάτη 2, 4 και 8 αντίστοιχα. Επομένως η ισχύς του σήματος θα είναι
(4+16+64)/2=42=16.23dB. Αν Ν η τιμή της πυκνότητας φάσματος ισχύος θορύβου και W=Fs/2 το εύρος ζώνης θα πρέπει: 
10*Log[42/(Fs*N)]=20 => 42/(Fs*N/2)=100 => Fs*N/2=0.42 => N=-23.76dB.
Πράγματι στο γράφημα παρατηρούμε την πυκνότητα φάσματος περί τα -23dB, οπότε η θεωρητική τιμή επαληθεύεται.
Η ισχύς του θορυβώδους σήματος SSB θεωρητικά προκύπτει ως εξής:
Αν θεωρήσουμε το λευκό θόρυβο και τα σήματα ασυσχέτιστα, τότε η ισχύς του σήματος θορύβου ισούται με  το άθροισμα
της ισχύος του διαμορφωμένου σήματος και της ισχύος του θορύβου, άρα για τις τιμές που υπολογίστηκαν παραπάνω
42+0.42=42.42 dB. Πράγματι από το Matlab, μέσω της ρουτίνας var, λαμβάνουμε ισχύ SSΒ σήματος 42.0736 και ισχύ
θορυβώδους SSB σήματος 42.4749, αποτελέσματα που συμφωνούν με τη θεωρητική ανάλυση.

4. Συγκρίνοντας το ζωνοπεριορισμένο θορυβώδες διαμορφωμένο σήμα με το αντίστοιχο αποδιαμορφωμένο, παρατηρούμε
ότι η διαφορά από τις κορυφές των ημιτόνων μέχρι τη στάθμη του θορύβου είναι ίδια και για τα δύο σήματα. Αυτό
σημαίνει ότι ο σηματοθορυβικός λόγος είναι ίδιος και στις δύο περιπτώσεις και άρα όντως ο λόγος SNRo/SNRi
ισούται με μονάδα. Σε περίπτωση που χρησιμοποιηθούν συντελεστές Ac=sqrt(2) στην διαμόρφωση και αποδιαμόρφωση,
τότε παρατηρούμε ότι η στάθμη θορύβου του SSB είναι 3dB ψηλότερα απ' ότι η στάθμη του θορύβου του
αποδιαμορφωμένου. Αυτό οφείλεται σε μεταβολή του πλάτους του Fourier μετασχηματισμού κατα sqrt(2)/2 κατα την
αποδιαμόρφωση, οπότε συντελείται η συνέλιξη με συνημίτονο στο πεδίο της συχνότητας. ’ρα η ισχύς που βλέπουμε
με την pwelch έχει λόγο μεταβολής 1/2. Σε dB αντιστοιχεί στα 3dΒ διαφορά που παρατηρούμε. Ωστόσο έχει χρησιμοποιηθεί
Ac=1 στη διαμόρφωση και Ac=2 στην αποδιαμόρφωση, οπότε αυτή η διαφορά 3dB δε θα υπάρχει.    

5. Το VsB φίλτρο αποκόπτει τις συχνότητες πάνω από Fc+5=55Hz, αφήνει αναλλοίωτες τις συχνότητες μέχρι 45Hz
και εξασθενεί γραμμικά τις ενδιάμεσες συχνότητες.

6. Η ανάλυση που έγινε στα ερωτήματα 1 και 2 ισχύει με ανάλογο τρόπο και για τη VSB διαμόρφωση. Το πλάτος
του φέροντος είναι ίδιο με εκείνο της SSB, τόσο στη διαμόρφωση όσο και στην αποδιαμόρφωση. Ως εκ τούτου θα
περιμέναμε το αρχικό σήμα να είναι διπλάσιο του αποδιαμορφωμένου. Ωστόσο, παρατηρούμε ότι είναι μόνο κατά 1.4
μεγαλύτερο. Αλλάζοντας την κανονικοποίηση του αποτελέσματος της vsb_lp_filter, το αρχικό σήμα προκύπτει διπλάσιο του
αποδιαμορφωμένου.
  

7. Αν και η μέγιστη απόκριση του φίλτρου θα πρέπει να είναι 1 για να αφήνει το σήμα ίδιο, παρατηρείται μέγιστη
τιμή ίση με 1.1>1. Η διαφορά οφείλεται στην κανονικοποίηση του αποτελέσματος της vsb_lp_filter. Κανονικοποιώντας,
ώστε η μέγιστη τιμή της κρουστικής απόκρισης να είναι 0.5, πετυχαίνουμε μέγιστη τιμή της απόκρισης του φίλτρου
μονάδα.