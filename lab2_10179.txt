Ερώτηση 1

Στην πρώτη περίπτωση που χρησιμοποιείται η εντολή plot(n,x,'*k') αναπαριστούμε τα δείγματα
που προέκυψαν μετά τη δειγματοληψία του σήματος. Αντίθετα, στο δεύτερο σχήμα, θέλουμε να
αναπαραστήσουμε το σήμα ως συνεχή συνάρτηση του χρόνου με μια συνεχόμενη γραμμή, με ανάλυση
όσον αφορά τον άξονα του χρόνου στα 0.1 sec (όσο ήταν η δειγματοληψία πριν), γι' αυτό και
χρησιμοποιείται η εντολή plot(t,A*cos(2*pi*f*t+phi),'-b').

Ερώτηση 2

Η διαφορά μεταξύ των διαγραμμάτων πλάτους του φάσματος αφορά στην ευκρίνεια σε κάθε παράδειγμα.
Στο δεύτερο παράδειγμα έχουμε μεταβάλλει τη συχνότητα, ενώ στη συνέχεια παραγεμίζουμε το
μετασχηματισμό Fourier με μηδενικά, το οποίο οδηγεί σε καλύτερη ευκρίνεια.

Ερώτηση 3

Η μείωση της μεταβλητότητας της εκτίμησης της πυκνότητας φάσματος ισχύος γίνεται φανερή από τις
τιμές όπως παρατηρούνται στα διαγράμματα των δύο περιπτώσεων, όπου για τη μέθοδο welch κυμαίνεται
στα -54 εως -43 dB, ενώ στο περιοδοδιάγραμμα -88 εως -47 dB.

Ερώτηση 4

Αυξάνοντας το διάστημα δειγματοληψίας, αυξάνονται τα τμήματα τα οποία λαμβάνονται, άρα προφανώς
θα βελτιωνόταν και η εκτίμηση της πυκνότητας φάσματος ισχύος.

Ερώτηση 5

Η εντολή size(t) στη συγκεκριμένη περίπτωση θα δώσει ένα διάνυσμα ίσο με [1 257], συνεπώς όταν
τεθεί ως όρισμα στην randn θα προκύψει ένα διάνυσμα ίδιου μεγέθους 1x257. Αντίθετα, η εντολή
length(t) δίνει στη συγκεκριμένη περίπτωση έναν αριθμό, και συγκεκριμένα 257. Αν τεθεί ως όρισμα
όμως στην randn θα προκύψει ένας πίνακας 257x257. Δεδομένου όμως ότι το διάνυσμα θορύβου πρέπει
να είναι ίδιων διαστάσεων με το διάνυσμα του σήματος, η δεύτερη περίπτωση θα οδηγούσε σε σφάλμα.

Ερώτηση 6

Η τιμή στην οποία συγκλίνει η πυκνότητα φάσματος ισχύος No του θορύβου μπορεί να βρεθεί εύκολα 
από το διάγραμμα πως ισούται με -41,5dB/Hz.

Ερώτηση 7

Οι δύο τρόποι σύνταξης έχουν ίδιο αποτέλεσμα, ωστόσο είναι πιο εύκολο και πιο γρήγορο να 
χρησιμοποιήσουμε τη συγκεκριμένη σύνταξη αντί του αθροίσματος.

Ερώτηση 8

Δεδομένου ότι S=A^2/2, προκύπτει η ισχύς του σήματος ως S=1/2+4/2+0.25/2=2.625, ενώ η ισχύς 
του θορύβου μπορεί να θεωρηθεί Ν. Παίρνοντας το σηματοθορυβικό λόγο βρίσκουμε:
SNR(dB)= 10log(S/N) = 10*log(S/((No/2)*fs))
από το οποίο προκύπτει άμεσα η τιμή του Νο: Νο=1.05*10^(-5)=-49.8 dB.

Ερώτηση 9

Ο εκτιμητής welch παρατηρούμε στη γενική περίπτωση είναι πιο ευκρινής από το περιοδόγραμμα.
Ωστόσο, αυτό δε συμβαίνει όταν εξετάζουμε τις δύο μεθόδους (στη συγκεκριμένη περίπτωση για
τις τιμές [145;150;200]) για παραπλήσιες συχνότητες σημάτων. Σε αυτή την περίπτωση, με τη 
μέθοδο welch χάνεται η μία κορυφή καθώς το φάσμα είναι πιο κατανεμημένο, σε αντίθεση με το
περιοδόγραμμα, όπου, επειδή οι μεταβολές είναι πιο απότομες, μπορούν να φανούν και οι 3 κορυφές.